<h1>Vízszerelés gyorsszolgálat</h1>
<p>Ha megbízható és kedvező áron dolgozó szakembert keres, nem érdemes máshol nézelődnie! Hívja kollégánkat, amennyiben
    az
    alábbiak közül bármely problémára keres megoldást otthonában, irodájában, üzletében vagy társasházában:

    Csőtörés elhárítás
    Vízveszteség felderítése
    Csőhálózatok kiépítése
    Csőhálózatok javítása, cseréje
    Csapok, zuhanyzók javítása és cseréje
    Mosógépek és mosogatógépek bekötése
    WC-tartály vagy -csésze javítás vagy csere
    Fűtésrendszerek kiépítése
    Fűtésrendszerek javítása, karbantartása
    Fűtésrendszerek mosása
    Szaniterek beszerelése, szerelvényezések
    Természetesen minden vízzel kapcsolatos kérdésére készségesen válaszolunk, igény esetén pedig elhárítjuk a hibát.
    Amennyiben vízszerelő gyorsszolgálatra van szüksége se habozzon, munkánkat 0-24 végezzük Budapesten és Pest
    megyében!</p>

<h1>WC szerelés gyorsszolgálat</h1>
<p>
    WC-nkkel számos probléma történhet, elromolhat a tartály, folyhat az elvezető, de ha megreped a csésze is nagy
    károkat
    okozhat a kitörő víz, a dugulás általi problémákról nem is beszélve. Hívjon minket bátran, ha segíthetünk toalettje
    rendbetételében, szervizelésében.

    WC-csésze bekötés
    WC-tartály bekötés
    WC-kivezető csere
    WC-tartály csere
    WC szivárgás elhárítás
    WC duguláselhárítás
    Természetesen minden WC-vel kapcsolatos kérdésére készségesen válaszolunk, igény esetén pedig elhárítjuk a hibát.
    Amennyiben WC-szerelő gyorsszolgálatra van szüksége se habozzon, munkánkat 0-24 végezzük Budapesten és Pest
    megyében!
</p>


<h1>Duguláselhárítás gyorsszolgálat</h1>
<p>
    Dugulás esetén a kellemetlen szagokon túl felmerül annak is az esélye, hogy az egész lakásunkat eláztatjuk a
    szennyvízben, így érdemes mielőbb szakember segítségét kérni. Cégünk profi eszközökkel villámgyorsan elvégzi a
    duguláselhárítást éjjel-nappal, legyen akár hétvége vagy ünnepnap is.

    Duguláselhárítás
    Dugulás megszűntetése
    Azonnali duguláselhárítás
    Természetesen minden dugulással kapcsolatos kérdésére készségesen válaszolunk, igény esetén pedig elhárítjuk a
    hibát.
    Amennyiben duguláselhárítás gyorsszolgálatra van szüksége se habozzon, munkánkat 0-24 végezzük Budapesten és Pest
    megyében!
</p>
<h1>Egy kis bemutatás</h1>

<p>Egyre nő az igény a gyors és precíz csőhálózatok csőkötések kialakítására az
    épületgépészeti, szereléseknél. A hagyományos acél, illetve a horganyzott csőanyagoktól és
    a faggyús kenderkóccal készített csőkötésektől eltérő, újabb, könnyebben szerelhető,
    időtálló csőhálózati anyagok jelentek meg.
    Ezeket az anyagokat három fő csoportba sorolhatjuk. Így van tisztán fémanyagú, a
    rézötvözeteken alapuló korszerű csőrendszer, ezzel egy időben alakultak ki a tisztán
    műanyag, polietilén és PVC csőrendszerek, és a kettő kombinációjából születtek meg a
    többrétegű csőrendszerek. A többrétegű csőanyagok magja egy fémcső, (alumínium vagy
    réz ötvözet), amelyet kívül-belül PE (polietilén) bevonattal látnak el. Ezzel korrózióállóvá, és
    flexibilisebbé, valamint könnyebben szerelhetővé téve a fémcsövet.
    Önnek egy családi ház vízvezeték rendszerét kell felújítani. A rendszer üzembiztonságát a
    hálózat nagyobb részét alkotó csöveken kívül a rendszer kisebbik részét alkotó
    szerelvények, idomok, különösen ezek csőkötési megoldásai befolyásolják, hiszen zömében
    ezek a rendszer szivárgási pontjai, a vízveszteségek eredői.
    Ahhoz, hogy a megfelelő csőkötéseket valamint a megfelelő tömítéseket megfelelően,
    precízen, felelősséggel el tudja készíteni, feltétlenül szükséges ezt a tanulási útmutatót
    megismerni, majd az elkövetkező időszakban saját magát szakmailag továbbfejleszteni.
    Minden vízvezeték szerelés a vízellátó rendszerhez és a szennyvízelvezető rendszerhez való
    csatlakoztatásból tevődik össze. Ajánlatos a vízellátás főbb berendezéseit, mint például a
    főcsapot, a vízmérőt (családi házaknál), az elosztórendszert egy helyiségben elhelyezni,
    például a pincében, egy különálló térben, ahol könnyen hozzáférhetők. Így a szerelési-,
    illetve karbantartási munkálatokat könnyebben el lehet végezni.
    A vízvezeték rendszer kiépítéséhez különböző anyagokat lehet alkalmazni, rézcsövet,
    horganyzott acélcsövet és különféle műanyag csöveket. A mesterek számára legkönnyebb a
    műanyag csövek szerelése, melyeket csavarzatokkal vagy ragasztásos módszerrel lehet
    összekötni.
    Tel: 06(20)-512-1132
    Csővezeték fajtái:
    Horganyzott acélcsövek
    A horganyzott acélcsöveket elsősorban ott alkalmazzuk, ahol különleges korrózióvédelemre
    van szükség, például ivóvíz vezetékeknél. A horganyzott acél cső csak hidegvíz
    vezetékekhez van engedélyezve, feldolgozása az újra meg újra szükségessé váló menetes
    kötések miatt nem túl egyszerű, ezért a szerelők is egyre ritkábban alkalmazzák.
    Az átmérőt itt hüvelykben adják meg. A hozzávaló menet meghatározása céljából a cső
    átmérőjét tolómércével lehet megmérni. A külső és belső menet helyes mérete azért fontos,
    mert csak a kétféle, tehát a csövön és a csőidomon lévő menet pontos egymásba illeszkedésével érhető el tömítő
    hatás.
    Hüvelyk / Névleges átmérő (mm) / Külső átmérő
    3/8″ / 10 / 17,2
    1/2″ / 15 / 21,3
    3/4″ / 20 / 26,9
    1″ / 25 / 33,7
    1 1/4″ / 32 / 42,4
    1 1/2″ / 40 / 48,3
    A táblázat alapján a csőcsavarzatok menet mérete is meghatározható. Ha valóban acélcsövet
    kell fektetnünk, menetvágóra van szükségünk. Ezzel különböző átmérőkhöz tartozó menetet
    lehet készíteni, mivel állítható vágópofái vagy cserélhető vágófejei vannak. A menetvágás
    főleg vastagabb csövek esetében igen fárasztó verejtékes munka. (1. ábra.) A csőre vágott
    menet kissé kúpos, így a csőidom menetével és némi kenderrel vagy tömítő szalaggal együtt
    kifogástalan tömítést ad. A szokásos tömítési módszereknél kendert alkalmazunk. Egy kis
    kenderfonatot szélesen és egyenletesen, a cső végén kezdve, jobb felé tekerve a menetekbe
    helyezzük. Erre ujjunkkal némi menettömítő gittet kenünk, majd a csövet és a tömítést
    kézzel összecsavarjuk, a kendernek nem szabad kinyomódnia a menetek közül.
    Ha az a menet elején összetorlódik, akkor a menetet újra szét kell csavarni és újra „be kell
    csomagolni”. Az utolsó három menetnél a csövet a csőfogóval húzzuk meg, az utolsó menet
    alatt ügyeljünk a cső megfelelő véghelyzetére. Réz és vörös ötvözet alkatrészeken lévő
    menetek gyakran simára dolgozottak így a kender elcsúszik és nem érhető el a kellő tömítő
    hatás. Tapasztalt szakemberek ilyen esetekben egy öreg fémfűrész lappal, vagy egy
    reszelővel keresztül-kasul többször megkarcolják a menetet, amitől érdessé válik és így a
    kender a becsavaráskor jobban tapad.
    A tömítőgitt olyan legyen, amelyet vízvezetékekhez való alkalmazására engedélyeztek. A
    megfelelő utasítás a tubuson minden esetben fel van tüntetve. Az egyszerűbb tömítés a
    teflonszalaggal történő tömítés. Ez egy vékony rugalmas műanyag szalag melyet ugyanúgy
    tekerünk a külső menet köré, mint a kendert. Betekerés közben érzéssel húzzuk a szalagot,
    hogy az simán ráfeküdjön a menetkontúrokra. Ez a teflonszalagos tömítési módszer már
    évek óta bevált és éppen olyan jól tömít, mint a kender. Az itt leírt tömítési módok acél és
    rézcsövek fektetésénél éppúgy használhatók, mint szerelvények, csavarzatok és hasonlók
    tömítésénél.
    Ólom csövek
    Tudva levő, hogy az ólom az egészségre ártalmas és kis mennyiségben az ivóvízben oldódik,
    ezért a mai csővezeték rendszer készítésénél kialakításánál nem alkalmazzuk, illetve a meg
    lévő ólomvezetékeket feltétlenül ki kell cserélni. A felújítási munkák megkezdése előtt a helyi vízszolgáltató
    vállalatnál kell érdeklődni, hogy
    a szóban forgó ház, vagy épület bekötéseinél illetve az ahhoz kapcsolódó csővezetékeknél
    található e még fektetett vagy bekötött ólomcső. Általában a válasz nemleges lesz,
    mivel az ólomcsöveket a vízszolgáltató vállalatok az elmúlt évtizedekben túlnyomórészt már
    kicserélték. Ezután a felújítandó ház meglévő szerelését vizsgáljuk meg. Az ólomcsövek
    felismerését néhány szembeötlő jellemző könnyíti meg.
    Festés nélkül az anyag ezüstszürke és nagyon puha. Hajlíthatóságuk miatt ezek a csövek
    soha nincsenek egyenesen fektetve, hanem mindig enyhén kígyózó
    vonalak vagy ívek mentén. A csövek kötési helyei erősen kidudorodnak, a puha ólmot
    késsel könnyen be lehet nyomni. A réz és horganyzott acélcsövek mindig egyenes vonal
    mentén vannak fektetve. A vöröses színű rézcsövek rendszerint dugaszolható kötéssel
    vannak összeillesztve és azután forrasztva. Az acélcsöveket, melyek festés nélkül
    hasonlítanak az ólomcsövekhez, mindig összecsavarják. Kétség esetén itt a mágnes segít,
    az ólom (az acéllal ellentétben) nem mágneses. A falban elhelyezett csövek esetén viszont
    csak a víz analízise (tájékozódjunk a közműveknél) ad felvilágosítást az ivóvíz esetleges
    ólomtartalmáról.
    Réz csövek
    Rézcsöveket a teljes ivóvíz hálózatban lehet alkalmazni. Különböző átmérőkben és
    különböző falvastagságokkal, 5 m hosszúságú szálakban (2. ábra.) és 15…50 m hosszúságú
    tekercsekben kaphatók.A rézcső szálak kemények, azaz szerszám nélkül, puszta kézzel a cső alig hajlítható.
    Előnyük, hogy a szálanyagból való csövek lefektetve nagyon egyenesek. Kemény rézcsövet
    ezért elsősorban látható vezetékekhez falon kívüli szerelésekhez alkalmazzuk. A rézcsöves
    technológia keményforrasztással összekötött saját anyagú idomok segítségével szerelhető
    össze. A csőanyag maga ugyanis nehezen hajlítható, könnyen megreped, ezért van szükség
    a sok csatlakozó és kanyarodó idomra. Ezzel együtt a rézcső és szerelése a hagyományos
    acélcső technológiához képest sokkal egyszerűbb, kevés célszerszámmal és a speciális
    forrasztóanyagoknak köszönhetően, egy közepesen felkészült barkácsoló is elkészítheti a
    ház vízvezeték-hálózatát.
    Kemény rézcső méretei 5 m hosszú szálakban:
    6×1 mm; 8×1 mm; 10×1 mm; 12×1 mm; 15×1 mm; 18×1 mm; 22×1 mm; 22×1,5 mm;
    35×1,5 mm; és e méretektől nagyobbak.
    A tekercsben lévő rézcső olyan lágy, hogy azt kézzel vagy „térdünkön” meg lehet hajlítani.
    Ügyelni kell itt arra, hogy ne fektessük túl éles sarkok mentén, mert akkor a cső megtörik. A
    műanyag bevonatos lágy rézcsöveket olyan helyeken szereljük fel, ahol a külső megjelenés
    nem olyan fontos, takart helyeken, vagy vakolat alatti csővezetékek esetén. A tekercsben
    szállított csövek előnye, hogy mindig akkora hosszúságot tudunk levágni, amekkora
    szükséges, így hulladék nem keletkezik. Továbbá előnye még, hogy nagyon gyorsan
    fektethető. Mivel ívekben is fektethető, nem kell minden irányváltoztatásnál szögidomokat
    beépíteni, ezáltal a nagy hosszak összekötési helyek megtakarítását teszik lehetővé.
    Lágy rézcső méretei tekercsekben:
    8×1 mm; 10×1 mm; 12×1 mm; 15×1 mm; 18×1 mm; 22×1 mm
    Az első szám a külső átmérőt adja meg, a második szám pedig a falvastagságot. (Például a
    22 x 1 mm jelentése: A külső átmérő 22 mm, a falvastagság 1 mm.)
    Minőség szempontjából a lágy és kemény csövek egyenértékűek. Mindkét fajta fényes és
    szigetelt kivitelben egyaránt kapható.
    A szigetelt csövet a hőveszteség csökkentése érdekében melegvíz-vezetékekhez használjuk.
    Hidegvíz vezetékek esetén a szigetelés megakadályozza a cső izzadását. Ha fényes csövet
    használunk és a szigetelést magunk végezzük el, a hatás ugyanaz. A szigetelt csőnek az az
    előnye, hogy alkalmazása esetén munkaidőt takarítunk meg. A forrasztási helyeket
    természetesen utólag szigetelni kell.
    Régi és új csővezetékek összekötése egymással
    Régi ivóvízhálózatok átépítésénél vagy módosításánál nem mindig kerülhető el az
    acélcsövekhez való csatlakozás. Itt figyelembe kell venni azt, hogy rézvezetéket a víz
    folyásirányában nem szabad acélvezetékként folytatni. Ha tehát az acélcső egy részét rézre
    cseréljük ki, az összes további csődarabot rézből kell elkészíteni. Ha ezt a szabályt nem
    tartjuk be, az acél csöveken korróziós sérülések keletkeznek. Ugyanez vonatkozik arra az
    esetre is, ha régebbi acélból való vízmelegítő készüléket szerelünk fel. Ezeket nem szabad
    réz vezetékkel bekötni, csakis acél csővel. A ma kapható forró víztárolók általában
    zománcozottak és aktívanóddal vannak ellátva, így ezeket rézcsővel is be lehet kötni.
    Ugyanilyen jó a korrózióvédelmük a rozsdamentes acélból készülő forró víztárolóknak
    Feltétlenül be kell tartani ezt az áramlási szabályt, hogy réz és acél csövek összeépítése
    esetén a víz folyásirányában először mindig az acélt fektessük le, azután a rezet. Azonban
    van kivétel mivel a víz a fűtőberendezéseknél a hosszú keringés hatására kémiai
    szempontból “holttá” válik, és már nem tud korróziós sérüléseket okozni.
    Műanyag csövek
    A rézcsövek térnyerésével egy időben a műanyag csövek is megjelentek a házon belüli
    vezetékrendszerek palettáján. A műanyag alapanyagú polietilén (PE), és polivinil-klorid (PVC)
    csöveket kezdetben elektromos hegesztő szerkezetekkel, saját anyaguk összeolvasztásával
    lehetett csatlakoztatni.
    Könnyen kezelhető, szerelhető, nem korrodál, magas az élettartama, rugalmas, tágulni
    képes, így a legkevésbé érzékeny fagyra. A cső belső felületén a vízkő nem tapad meg.
    Általában talajfelszín alá ajánlott telepíteni, de lehet bel térben is szerelni. A fentiekben
    felsorolt kedvező tulajdonságok és kedvező árfekvése miatt használata ajánlott.
    A nagyobb átmérők, (a közterületi vezetékek) esetében jelenleg is ezt a módszert
    alkalmazzák. Legideálisabb csőanyag beépített hálózat céljára. Azonban a kisebb, 2″ alatti
    csőátmérők esetében kialakításra kerültek egyszerűbb, az elektrohegesztés nélkül
    elkészíthető, és főleg utólagosan oldható csőkötések. Ezek a csőkötések két fő csoportba
    oszthatók a csőanyag függvényében. A polietilén anyagú csővezetékeket gyorskapcsolású, a
    hollandi csatlakozóra hasonlító, saját anyagú szerelvényekkel lehet összekötni. A PVC anyagú csöveket eleve tokos
    csővéggel gyártják le.
    Ezekhez a tokos csővégekhez
    pontosan illeszkedő sima csővégeket, zsírtalanítás után megfelelő anyagú ragasztókkal,
    bekenve, és a két csővéget összetolva, percek alatt azok kémiailag összekötődnek, és
    rögzülnek. Amennyiben a tokos csővégekhez a megfelelően kialakított szerelvényeket
    ragasztjuk akkor tetszés szerinti, akár oldható csőkötéseket is kialakíthatunk a
    csőhálózaton.
    Többrétegű csövek
    A házi vízvezeték rendszerek alkalmazása és egyedi elterjedése, tovább bővült. A
    rézötvözeteken alapuló korszerű csőrendszerrel, egy időben alakultak ki a tisztán műanyag,
    polietilén és PVC csőrendszerek, és a kettő kombinációjából születtek meg a többrétegű
    csőrendszerek. A többrétegű csőanyagok magja egy fémcső, (alumínium vagy réz ötvözet),
    amelyet kívül-belül PE (polietilén) bevonattal látnak el. Ezzel korrózióállóvá, és flexibilisebbé,
    valamint könnyebben szerelhetővé téve a fémcsövet.A vízvezeték rendszerek korszerű kiépítéséhez könnyű, flexibilis,
    de mégis hő- és
    nyomásálló, a korrózióval szemben rezisztens csőhálózati anyagok szükségesek. Ennyi
    igénynek eleget tenni, csak a különböző anyagok kombinációjával kialakított csövekkel
    lehet. Így születtek meg a különböző, de azért egy elven működő többrétegű csőanyagok. Fő
    különbség közöttük a csőkötésekben jelentkezik. Az első többrétegű csőrendszereknél
    speciális szerszámmal préselték a csővégeket egymásba, illetve a csővégekbe a megfelelő
    sárgaréz csőidomokat. Ilyen rendszerűek a TUBO csövek.</p>